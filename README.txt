	=====  Pomodoro Timer - описание на проекта  =====

	!!! За най-лесно стартиране на проекта може да използвате run.bat файла за Windows, а run.sh - за MacOS/Linux :> !!!
	!!! За да го използвате трябва да имате Python инсталиран на машината си (https://www.python.org/downloads/) !!!

	Проектът ми е уеб базиран Помодоро таймер, създаден, за да помага на ученици (и не само) да разпределят времето си по-ефикасно с техниката "Помодоро". Апликацияра предоставя интуитивен интерфейс за следене на времето, прекарано в работа/почивка, като по този начин се стимулира продуктивността.
	Таймерът използва интервали от време за работа и време за почивка, които могат да бъдат персонализирани - всеки потребител да си настрои сесиите както пожелае. Настройките за таймера се скриват по време на сесии, докато не бъде натиснат "Reset" бутона, което придава още по-изчистен вид на интерфейса. Също така има и ринг, който се "източва" спрямо прогреса на дадената сесия. Потребителят може да избере и дали иска да получава известие в края на интервалите от време. Има 4 опции за звук на алармата, както и плъзгащ се бутон, с който може да се наглася звукът. Менюто с тези настройки, е достъпно чрез бутона в горния ляв ъгъл на страницата.
	Апликацията има и интерактивен списък за задачи, които потребителят иска да свърши. Те могат да се въвеждат, зачеркват и изтриват. Когато се въведе нова задача, тя се запазва в localStorage, така че да не изчезнат, дори след като браузърът бъде затворен.

	Проектът е създаден с vanilla HTML5, CSS3 и JavaScript без нужда от каквито и да е външни framework-ове. Семантичните HTML5 елементи осигуряват достъпност и коректна структура на документите. Дизайнът включва хомогенна палитра и плавни анимации за по-приятно потребителско преживяване.  
	Използвах стандартното Web Audio API за пускането на звуците на алармите и localStorage, за да осигуря постоянство на данните. Включих и Python HTTP сървър, за да избегна CORS проблеми при зареждането на локални аудио файлове. Проектът е структуриран във файлове, които се намират в логично кръстени папки за лесна поддръжка. 
	Навигацията между страниците е лесна, благодарение на фиксираните бутони за навигиране. Основната страница запознава потребителя с техниката "Помодоро", както и с начина, по който тя подпомага продуктивността, а страниците за таймер и задачи съдържат всичко нужно да бъде изпълнена.
	